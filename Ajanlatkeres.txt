Fanatikvárium Kft
3300 Eger, Dobó tér 3.


Címezett: 
EWT Egri Web Team Kft. 
Eger, Érsek u. 6.

Tárgy: Ajánlatkérő a Fanatikvárium Kft. nyilvántartási rendszerének fejlesztésére


1. Bevezetés
	Az Ajánlatkérő az alábbiakban részletezett feladatra kér árajánlatot a megadott feltételekkel.
	
2. Ajánlatkérő bemutatása
	A Fanatikvárium Kft 2010-ben egy családi kezdeményezéssel, mintegy 1500 kötettel nyitotta meg Eger 
	belvárosában antikváriumát és restauráló műhelyét. Folyamatosan bővülő kínálattal várjuk a régi 
	könyvek kedvelőit, és az olvasni vágyókat.
	
3. Jelenlegi helyzet bemutatása
	Az árukészlet bővülésével szükségessé vált egy korszerű nyilvántartási rendszer kialakítása. 
	Jelenleg 5000 darabszámmal dolgozunk, ami folyamatosan bővül. Becsléseink szerint ez a szám 2 éven
	belül 10000-es kötetszámot is elérheti. Olyan rendszert szeretnénk, amiben kényelmesen tudjuk 
	követni a könyveinket, figyelhetjük az aktuális készletünket és felvehetünk újabb köteteket; 
	egyszerű és jól átlátható nyilvántartási rendszer, a továbbiakban fejlesztés lehetőségét is 
	magában foglalja. Lényeges szempont lenne, hogy WEB-es felületen történjen mindet, mert 
	a könyvek feldolgozása nem minden esetben az üzletben történik. 
	
4. Követelmény specifikáció
	Külön dokumentációban részletezve.
	
5. Vágyálomrendszer bemutatása
	A távolabbi jövőben tervezzük, hogy a WEB-es nyilvántartás alapján az interneten történő vásárlást 
	is lehetővé tegyük. Jelen ajánlatkérésnek ez nem tárgya.
	
6. Ajánlattevővel szembeni követelmények
	Az ajánlattevőnek rendelkeznie kell az előző 2 évben informatikai szoftverek fejlesztésére vonatkozó referenciával.
	Alkalmatlan az ajánlattevő, ha nem rendelkezik az ajánlatételi felhívás feladásának napjától visszafelé 
	számított 12 hónapban sikeres műszaki átadás-átvétellel lezárult, de legfeljebb 24 hónapon belül megkezdett, 
	szerződésszerűen teljesített egy vagy több olyan referenciával.
	Az alkalmassági követelményeknek az ajánlattevő bármely más szervezet kapacitására támaszkodva is eleget tehet.

7. Ajánlattal szembeni követelmények
	Az ajánlattételi határidő: 2017. december 29. Az ajánlattevő előteljesítésre jogosult.
	Az ajánlat benyújtásának helye: 3300 Eger, Dobó tér 3.
	Az ajánlattétel nyelve magyar. Amennyiben az ajánlattevő valamely dokumentumot nem magyar nyelven kívánja benyújtani,
	gondoskodnia kell a felelős fordításról.
	Az ajánlat benyújtandó 1 db eredeti példányban papír alapon, és egy eredetivel mindenben megegyező digitális 
	másolatban. Az ajánlatot tartalmazó borítékon fel kell tüntetni az Ajánlatkérő nevét, az Ajánlatadó nevét, 
	levelezési címét, e-mail címét, valamint az "Ajánlattételi határidő lejárta előtt nem bontható fel!" feliratot.



Eger, 2017. 11. 20. 



Fanatikvárium Kft
Ügyvezető


