
Árajánlat
a Fanatikvárium Kft. nyilvántartási rendszerének fejlesztésére
2017. december 28.

 
EWT Egri Web Team Kft. 
(megalakulás alatt)
 

Ez a dokumentum a Fanatikvárium Kft. nyilvántartási rendszerének fejlesztésére kiírt ajánlatkérésre készült. 
Kérjük, kezelje bizalmasan! 
Készítette: Lovász Ferenc
Minden jog fenntartva. Jelen kiadványt, illetve annak részeit továbbadni, sokszorosítani, 
bármilyen formában (elektronikusan vagy más úton) közölni az ajánlattevő és az ajánlatkérő előzetese engedélye nélkül tilos!
 

Tartalom
Összefoglalás	5
Bemutatkozás és referenciák	5
Cégtörténet	5
Referenciák	5
Követelmények és a webes felület bemutatása	6
Felhasználni kívánt technológiák	6
Szolgáltatási területek egységárai	6
Ütemterv	7
Utószó	8


 
Összefoglalás
Tisztelt Árajánlatkérő!
Az Önök által meghirdetett pályázatra kíván Cégünk jelentkezni, amely az „Ajánlat a Fanantikvárium Kft. nyilvántartási rendszerének
fejlesztésére” címet viseli. 
Egy olyan webes felületet szeretnénk létrehozni önöknek, amely segítségével az online felületen kényelmesen és könnyen lehet követni a
könyveket, figyelhető az aktuális készlet alakulása, illetve könnyen bővíthető a meg lévő készletállomány az újabb kötetek felvételével. 
Ez egy egyszerű és jól átlátható nyilvántartási rendszer, amely a jövőbeni fejlesztési lehetőségeket is magába foglalja az árajánlatkérő 
szempontjából. Természetesen a rendszer kialakításakor figyelemmel vagyunk az árajánlatkérő igényeire, illetve a rendszer bevezetését 
követően további 6 hónapig háttértámogatást nyújtunk az új felmerülő igények kialakításához is.
A pályázatnak megfelelő webes felületet a megrendeléstől számított 60 napon belül készítjük el, amelyhez 20.000 Ft/fő napidíjat 
állapítottunk meg. 
Az árajánlatunk 2 fővel számolva 60 napra: 2.400.000 Ft.
Bemutatkozás és referenciák
Cégtörténet
Cégünk megalapításának ötlete 2016 decemberében merült fel, amikor a 4 alapító tag - Jankuráné Szabó Csilla, Mizera Krisztina Gabriella,
Sas Attila László, Lovász Ferenc – első féléves tanulmányait az egri Eszterházy Károly Egyetem Természettudományi Karán, 
Programtervező Informatikus felsőfokú szakképzésen sikeresen teljesítette. A második félévet megelőzően utána jártunk a jogi, 
adó és adminisztratív feltételeknek, így 2017. január végén elindítottuk a cégbejegyzése iránti kérelmet. 
Valljuk és hisszük, hogy cégünk megalapításával nem csak egy vállalkozással több lesz a piacon, hiszen honlapot, webshopot és webes 
rendszert készíteni meglehetősen sok vállalkozás tud. Magunkat nem csak egy honlap készítő/webes rendszert kialakító vállalkozásnak 
tartjuk, hanem egy olyan összetett tudással, tapasztalattal rendelkező internetes csapatnak is, amely képes a partnerei igényeit és 
elvárásait maximálisan kielégíteni. 
Nem csak informatikai szempontból közelítünk a munkához, hanem igyekszünk a legteljesebben megérteni, felmérni és teljesíteni a 
megrendelő üzleti céljait, elvárásait. Véleményével, ötleteivel, tapasztalatával pedig aktívan segíti, hogy a tervezett projekt a
lehető legjobban sikerüljön.
Célunk, hogy partnereink számára teljes körű internetes megoldást tudjunk nyújtani. Fő tevékenységeink: Honlap fejlesztése, Webes 
rendszer létrehozása, illetve megújítása; Webshop, E-kereskedelem; Online marketing; Egyedi internetes igények kivitelezése; 
Háttértámogatás. 
Cégünkkel való kapcsolat nem csak egy adott feladat elvégzéséről szól, hanem hosszabb távú közös munkát feltételez, hiszen a partnerünknek 
nyújtott háttértámogatás segítségével lehetőséget adunk az új felmerülő igények kezelésére, illetve a folyamatos segítségnyújtás 
iztosításával hozzájárulunk partnerünk további eredményes működéséhez is.
Referenciák
Kezdő vállalkozás lévén referenciánk száma nem túl nagy, de az eddigi megrendeléseink mindig határidőben sikeres műszaki átadás-átvétellel 
és közös megelégedettséggel zárultak.
Számos kisebb ügyfél tisztelt meg bizalmával ez évben, így volt akinek honlapot/webes rendszert készítettünk, volt akinek az online 
marketing tevékenységét segítettük és olyan is van akinek napi szinten frissítjük és karbantartjuk honlapját.
Követelmények és a webes felület bemutatása
A meghirdetett ajánlatkérésben 3 nagy követelmény szerepel:
1.	Funkcionális követelmények, mint a szoftver által nyújtott szolgáltatások, reakciók, viselkedések leírása
2.	Nem funkcionális követelmények, mint a termék követelmény, menedzselési és külső követelmény 
3.	Felhasználói felület modellje: a weboldallal kapcsolatos elvárások
A kialakított webes rendszer segítségével az antikvárium könyveiről az aktuális adatbázis fog rendelkezésre állni, illetve új könyv 
bevitelére és keresésére is lehetőség lesz a meghatározott funkcionális feltételeknek megfelelően. 
A nem funkcionális követelmények keretében a termékkel szemben a hatékonyságot, a megbízhatóságot, a biztonságot, a hordozhatóságot
és a felhasználhatóságot kívánjuk szem előtt tartani a rendszer kialakítása és működtetése során. A működtetés, menedzselés keretében
pedig a környezeti, működési és fejlesztési szempontokat, illetve a külső tényezőknek való megfelelést igyekszünk teljesíteni és 
kielégíteni. 
A felhasználói modell követelményeinek igyekszünk maximálisan eleget tenni, illetve javaslatokat tennénk különböző lehetőségek, 
ejlesztések és újítások megvalósítására is. 

A kifejlesztendő weboldallal kapcsolatos elvárások:
•	A kezdőlapon a cég tevékenységének és az üzletnek a bemutatása szerepeljen.
•	A könyvlista menüpontban jelenjen meg az adatbázisban szereplő könyvek listája a következő adatokkal: 
	könyv szerzője, a könyv címe, a könyv műfaja és egy rövid ismertetés a könyvről (esetleg kép a könyv borítójáról). 
	Különböző megjelenítés közül lehessen választani. Legyen lehetőség a műfaj szerinti szűrésre, illetve a szerző és 
	a cím szerinti rendezésre.
•	A listakezelés menüpontban legyen lehetőség az új könyvek adatainak felvitele, rögzítése az adatbázisba.
•	A kapcsolat menüpontban a cég elérhetőségei, cím, e-mail cím és telefonszám szerepeljen.

A webes rendszerrel kapcsolatos további elvárás, hogy rendelkezésre álljon egy olyan felület a megrendelő részére, ahol a könyvek 
egyszerű és gyors karbantartása és felvitele történhet. Természetesen az adatbevitel és módosítás csak szigorú ellenőrzések mellett 
történhet meg! 
Felhasználni kívánt technológiák
A felhasználni kívánt technológiák teljes mértékben lefedik a pályázatban leírtakat, PHP alapú megvalósítás, flash mellőzésével.
A keretrendszer PHP és CSS alapokon fog működni, a rendszert hasonló módon képzeljük el, mint a legelterjedtebb tartalomkezelő 
rendszerek esetében, mint például a Drupal vagy a Wordpress tartalom feltöltésére szánt űrlapjai.
Szolgáltatási területek egységárai
A pályázatban felsorolt három pont közül mind a háromra kívánunk pályázni. 
A szoftver által nyújtott szolgáltatások, reakciók, viselkedések leírását és összeállítását 750.000 Ft értékben, a termék, menedzselési 
és külső követelményeknek való megfelelést 550.000 Ft értékben, míg a weboldal kialakítását és fejlesztését 1.100.000 Ft értékben tudjuk 
vállalni.


	Funkció	Feladat			Prioritás	Becslés		Hátralévő 
Funkcionális követelmények		1		300		300
	Tartalmak szerkesztése				35		35
	Tartalmak készítése				25		25
	Tartalmi jogosultságok				25		25
	Formázott szöveg				20		20
	Formázatlan szöveg				20		20
	Média elemek csatolása				20		20
	Kép csatolása					20		20
	Nézetek készítése, szerkesztése			30		30
	Szűrés lehetősége műfaj szerint			20		20
	Admin jogosultságok beállítása			5		5

Ütemterv

	Funkció	Feladat				Prioritás	Becslés		Hátralévő 
Nem Funkcionális követelmények			2		220		220
	Felhasználó általi karbantartás				20		20
	File fel-le töltési lehetőség				20		20
	Egyedi keresők fejlesztése				20		20
	Felhasználói dokumentáció készítése			20		20
	Fejlesztői dokumentáció készítése			20		20
	Tesztelés (project)					20		20
	Tesztelés böngészőn					10		10
	Project vezetés						15		15

	Funkció	Feladat				Prioritás	Becslés		Hátralévő 
	Felhasználói felület modellje		3		440		440
	Megadott adatok alapján fő és aloldal elkészítése	50		50
	Navigációs menük elkészítése				45		45
	Szükséges gráfok, ikonok elkészítése			35		35
	Ergonómikus, felhasználóbarát felületek tervezése	40		40
	Adott logó színvilágának megtervezése, készítése	40		40
	Tartalék idő						40		40
	Összes Munkaidő:					960 		960 óra

Kalkulációnk alapján a projektet 2 fővel számolva 60 napnyi időtartam alatt tudjuk elvállalni, 20.000 Ft/napidíjjal számolva.
Összesen a projekt elkészítésének ellenértékét 2.400.000 Ft értékben állapítottuk meg. 
Utószó
Valójában nem rendelkezünk több éves szakmai múlttal és tapasztalattal, de bízunk benne, hogy a megalakítás alatt álló cégünk 
bemutatása és ajánlata elnyerte tetszésüket és a benyújtott pályázatunk pozitív elbírálásra talál.
Tisztelettel: 

EWT Egri Web Team Kft.


